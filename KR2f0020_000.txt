# -*- mode: mandoku-view; -*-
#+TITLE: 關中奏議
#+DATE: 2015-08-24 22:32:42.762492
#+PROPERTY: ID KR2f0020
#+PROPERTY: BASEEDITION WYG    
#+PROPERTY: JUAN 提要
<pb:KR2f0020_WYG_000-1a>¶
欽定四庫全書　　　　　史部六¶
　闗中奏議　　　　　　　詔令奏議𩔖二(奏議之/屬)¶
　　提要¶
　　　　(臣/)等謹案闗中奏議十八巻明楊一清撰一¶
　　　　清字應寧安寧人成化壬辰進士官至華蓋¶
　　　　殿大學士諡文襄事蹟具明史本傳此書皆¶
　　　　其生平章疏之文分為六類巻一巻二曰馬¶
　　　　政𩔖巻三曰茶馬𩔖則以副都御史督理陜¶
<pb:KR2f0020_WYG_000-1b>¶
　　　　西馬政時所上巻四巻五巻六曰巡撫𩔖則¶
　　　　巡撫陜西時所上巻七巻八巻九曰總制𩔖¶
　　　　則總制延綏寧夏甘肅邊務時所上巻十曰¶
　　　　後總制𩔖則其病歸復起時所上巻十一至¶
　　　　巻十八則嘉靖四年以故相復提督三邊軍¶
　　　　務以後所上也以所陳多陜甘邊事故以闗¶
　　　　中為名嘉靖初始刋行於南京其間所載不¶
　　　　盡皆一清奏稿凡當時部臣覆疏及前後所¶
<pb:KR2f0020_WYG_000-2a>¶
　　　　奉諭㫖悉編入之故於時事本末頗為詳盡¶
　　　　一清負經濟材其督學陜西時即詳究邊情¶
　　　　利弊其後官陜又最久故所指畫皆中窽要¶
　　　　云乾隆四十三年六月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
